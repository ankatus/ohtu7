#Referaatti dokumentista http://www.leanprimer.com/downloads/lean_primer.pdf#
Lean thinking on tapa johtaa kehitys- ja tuotantoympäristöä. Lean korostaa etenkin ihmisten arvostamisen ja jatkuvan kehittymisen tärkeyttä, ja nämä ovatkin virallisesti leanin kaksi "tukipylvästä". 

Ihmisten arvostaminen tarkoittaa leanissa monia asioita, kuten työmoraalin ylläpitämistä turhan työn vähentämisellä, työntekijöiden kouluttamista, tiimityön korostamista ja myös yhteistyökumppaneiden auttamista. Leanissa johtoportaan henkilöt ovat enemmänkin opettajia kuin johtajia, ja heidän odotetaan noudattavan omia opetuksiaan.

Jatkuva kehitys koostuu myös monesta ideasta: Go See, kaizen, perfection challenge ja work toward flow. Go See kehottaa kaikkia työntekijöitä, mutta etenkin johtajia, työskentelemään lähellä oikeaa kehitys- tai tuotantotyötä. Näin he voivat helposti auttaa ongelmien ilmentyessä, ja saavat informaatiota suoraan työtä tekeviltä ihmisiltä.

Näiden kahden tukipylvään lisäksi leaniin kuuluu myös 14 periaatetta. Näihin kuuluu muun muuassa Flowiin pyrkiminen, joka tarkoittaa työn kohdistamista asiakkaan saaman arvon lisäämiseen, pois turhista viivästyksistä kuten odottamisesta ja uudelleentekemisestä.